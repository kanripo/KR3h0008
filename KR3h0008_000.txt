# -*- mode: mandoku-view; -*-
#+TITLE: 法書要錄
#+DATE: 2015-08-24 23:13:45.586880
#+PROPERTY: ID KR3h0008
#+PROPERTY: BASEEDITION WYG    
#+PROPERTY: JUAN 目録
<pb:KR3h0008_WYG_000-1a>¶
欽定四庫全書巻　　　　子部八¶
　法書要録目録　　　　　藝術類一(書畫之屬/)¶
　　卷一¶
　　　後漢趙一非草書¶
　　　晉王羲之論書¶
　　　王羲之教子敬筆論(不録/)¶
　　　晉衛夫人筆陣圖¶
　　　王羲之題筆陣圖後¶
<pb:KR3h0008_WYG_000-1b>¶
　　　宋羊欣采能書人名¶
　　　齊王僧䖍答太祖書¶
　　　王僧䖍論書¶
　　　宋王愔文字志目¶
　　　齊蕭子雲啟¶
　　卷二¶
　　　梁虞龢論書表¶
　　　梁武帝論鍾書十二意¶
<pb:KR3h0008_WYG_000-2a>¶
　　　梁武帝與陶隠居論書啓九首¶
　　　梁庾元威論書¶
　　　梁庾肩吾書品論¶
　　　梁袁昻古今書評¶
　　　陳釋智永題右軍樂毅論後¶
　　　後魏江式論書表¶
　　卷三¶
　　　唐虞世南書㫖述¶
<pb:KR3h0008_WYG_000-2b>¶
　　　褚遂良右軍書目¶
　　　李嗣真後書品¶
　　　武平一徐氏法書記¶
　　　徐浩論書¶
　　　徐浩古迹記¶
　　　何延之蘭亭記¶
　　　褚遂良榻本樂毅論記¶
　　　崔備壁書飛白蕭字記¶
<pb:KR3h0008_WYG_000-3a>¶
　　　李約壁書飛白蕭字記¶
　　　大父相國髙平公蕭齋記¶
　　　蔡惲書無定體論(不録/)¶
　　卷四¶
　　　顔師古註急就章(不録/)¶
　　　張懐瓘書話¶
　　　張懐瓘二王等書録¶
　　　張懐瓘書議¶
<pb:KR3h0008_WYG_000-3b>¶
　　　張懐瓘文字論¶
　　　張懐瓘六體書(不録/)¶
　　　唐朝敘書録¶
　　　韋述敘書録¶
　　　盧元卿法書録¶
　　卷五¶
　　　竇臮述書賦上¶
　　卷六¶
<pb:KR3h0008_WYG_000-4a>¶
　　　竇臮述書賦下¶
　　卷七¶
　　　張懐瓘書斷上¶
　　卷八¶
　　　張懐瓘書斷中¶
　　卷九¶
　　　張懐瓘書斷下¶
　　卷十¶
<pb:KR3h0008_WYG_000-4b>¶
　　　右軍書記¶
　　　　(臣/)等謹案法書要録十卷唐張彦逺撰書首¶
　　　　有彦逺自序但題郡望而不著官爵郭若虚¶
　　　　圖畫見聞志晁公武讀書志亦止稱其字曰¶
　　　　愛賔而未詳其家世故明毛晉跋第以河東¶
　　　　張氏目之今以新唐書世系表列傳與彦逺¶
　　　　自序參考知彦逺乃明皇時宰相嘉貞之𤣥¶
　　　　孫序稱髙祖河東公者即嘉貞其稱曽祖魏¶
<pb:KR3h0008_WYG_000-5a>¶
　　　　國公者為同平章事延賞稱大父髙平公者¶
　　　　為同平章事𢎞靖稱先君尚書者為桂管觀¶
　　　　察使文規唐書皆有傳而延賞封魏國公本¶
　　　　傳不載惟見於彦逺之序本傳又稱彦逺博¶
　　　　學有文辭乾符中至大理卿而世系表作祠¶
　　　　部員外郎則當以傳為得實此書末載畫譜¶
　　　　本傳乃謂彦逺大父名稔不知何據盖未攷¶
　　　　唐書而附㑹之者也史又載𢎞靖家聚書畫¶
<pb:KR3h0008_WYG_000-5b>¶
　　　　侔秘府彦逺承其餘澤故聞見尤富是編集¶
　　　　古人論書之語起於東漢迄於元和皆具録¶
　　　　原文而如王愔文字志之未見其書者則特¶
　　　　存其目編次極為詳贍其中不加論斷而李¶
　　　　嗣真書品後之類間亦有注語者疑即彦逺¶
　　　　所自附考藝文畧所紀法書一類自漢至唐¶
　　　　凡六十餘家今多佚不傳而庾肩吾張懐瓘¶
　　　　竇臮等著述獨賴此書以得顯於世則蒐羅¶
<pb:KR3h0008_WYG_000-6a>¶
　　　　裒輯之功為不可没矣乾隆四十二年八月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 張彦遠法書要録自序
<pb:KR3h0008_WYG_000-7a>¶
張彦遠法書要録自序¶
彦遠家傳法書名畫自髙祖河東公收藏珍祕河東公¶
書迹俊異尤能大書本傳云不因師法而天姿䧺勁(定/州)¶
(北嶽碑為/好事所傳)曽祖魏國公少禀師訓玅合鍾張尺牘尤為¶
合作大父髙平公㓜學元常自鎮蒲陕迹類子敬及處¶
台司乃同逸少書體三變為時所稱金帛散施之外悉¶
購圖書古来名迹存於箧笥元和十三年憲宗累訪珍¶
迹當時不敢緘藏遂皆進獻長慶初又於豳州散失傳¶
<pb:KR3h0008_WYG_000-7b>¶
家所有十無一二先君尚書少耽墨玅備盡楷模彦逺¶
自㓜至長習熟知見竟不能學一字夙夜自責然而收¶
藏鑒識有一日之長因採掇自古論書凡百萹勒為十¶
巻名曰法書要録又别撰歴代名畫記十卷有好事者¶
得余二書書畫之事畢矣豈敢言具哉¶
